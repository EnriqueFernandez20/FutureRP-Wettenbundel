# Algemene Plaatselijke Verordening Future

### Hoofdstuk 1 - Algemene Bepalingen

#### Artikel 1:1 APV [Algemene Bepalingen]

In deze verordening wordt verstaan onder:

1. openbare plaats: een voor het publiek toegankelijke plaats, waaronder begrepen de weg als bedoeld onder b;
2. weg: weg, als bedoeld in artikel 1, eerste lid, onder b, van de Wegenverkeerswet 1994;
3. openbaar water: wateren die voor het publiek bevaarbaar of op andere wijze toegankelijk zijn;
4. bebouwde kom: de bebouwde kom of kommen waarvan de Gemeenteraad de grenzen heeft vastgesteld overeenkomstig [artikel 20a van de Wegenverkeerswet 1994](./wegenverkeerswet/wegenverkeerswet-1994.md#artikel-20a-wvw-vaststelling-bebouwde-kom) in zijn besluit van [BESLUIT];
5. Inbrekerswerktuigen: Middelen die bestemd zijn om een inbraak te vergemakkelijken, waaronder lockpicks en breekijzers;

#### Artikel 1:2 APV [Opsporing]

Met de opsporing van feiten strafbaar gesteld bij of krachtens deze wet is belast de opsporingsambtenaar zoals bedoeld in [artikel 141 van het Wetboek van Strafvordering](./wetboek-van-strafvordering.md#artikel-141-wvsv-algemene-opsporingsbevoegdheid).

### Hoofdstuk 2 - Openbare orde

#### Artikel 2:1 APV [Samenscholing en ongeregeldheden]

1. Het is verboden op een openbare plaats deelte nemen aan een samenscholing, onnodig op te dringen of door uitdagend gedrag aanleiding te geven tot ongeregeldheden, dan welte vechten.
2. Degene die op een openbare plaats:

    1. aanwezig is bij een voorval waardoor ongeregeldheden ontstaan of dreigen te ontstaan;
    2. aanwezig is bij een gebeurtenis die aanleiding geeft tot toeloop van publiek waardoor ongeregeldheden ontstaan of dreigen te ontstaan; of
    3. zich bevindt in of aanwezig is bij een samenscholing;

    is verplicht op bevel van een ambtenaar van de politie zijn weg te vervolgen of zich in de door hem aangewezen richting te verwijderen.

3. Het is verboden zich te begeven of te bevinden op openbare plaatsen die door of vanwege het bevoegd gezag in het belang van de openbare veiligheid of ter voorkoming van wanordelijkheden zijn afgezet.
4. De burgemeester kan ontheffing verlenen van het in het derde lid gestelde verbod.
5. Samenscholing wordt gestraft met een gevangenisstraf van ten hoogste 3 maanden of met een geldboete van de 2e categorie.
